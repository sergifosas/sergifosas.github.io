# Perfil de l'usuari:
L'usuari final és una persona interessada a conèixer les meves habilitats i projectes, com ara reclutadors, empreses o clients potencials que busquen un professional en el camp del desenvolupament web i la programació. Aquest projecte serveix com a CV interactiu que facilita la mostra de projectes destacats i la meva informació de contacte. L'objectiu és crear una interfície neta i atractiva que ajudi l'usuari a obtenir la informació de manera clara i ràpida.

# Arquitectura de la informació:
Aquest projecte està dissenyat com una pàgina web de pàgina única, amb un esquema net i senzill, dividit en seccions clares. Cada secció està dissenyada per ser fàcilment accessible i per destacar els aspectes més importants del meu perfil. Les seccions principals són:

-Sobre mi: Aquesta secció proporciona una breu introducció sobre qui soc, les meves motivacions professionals i el meu enfocament com a desenvolupador.

-Experiència Professional: Aquí es descriuen les meves experiències laborals més rellevants. Cada entrada inclou una breu descripció del treball realitzat, les tecnologies utilitzades i la durada de cada projecte o feina.

-Projectes: Una galeria visual de projectes destacats que he desenvolupat. Cada projecte es presenta amb una imatge, una descripció breu i les tecnologies utilitzades. Aquest apartat és fonamental per mostrar les meves habilitats tècniques i creativitat en l'àmbit de les tecnologies web.

-Contacte: Aquesta secció proporciona la informació de contacte, com el meu correu electrònic i, si fos necessari, altres canals de comunicació o xarxes socials. 

El disseny és senzill, per permetre una navegació ràpida i una comprensió clara dels continguts. Amb una distribució senzilla i clara de la informació perquè l'usuari pugui veure de manera eficient tot el que necessita.

# Disseny Visual:
Per al disseny visual, he optat per una paleta de colors amb predominança de blancs, negres i grisos, creant un ambient minimalista i modern. El fons presenta una imatge amb formes abstractes, aportant profunditat sense distreure de la informació principal. Les fonts utilitzades, provinents de Google Fonts (IBM Plex Mono), ajuden a una estètica professional i clara. Em vaig inspirar en portafolis moderns, on trobem dues columnes en la secció de projectes per maximitzar l’espai i fer que cada projecte destaqui visualment amb imatges i etiquetes de les tecnologies utilitzades. El meu referent principal ha estat el portafoli Unshift, en mode de visualització "senzill".
